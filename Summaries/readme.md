# База даних про результати обстеження інженерних систем

## 1. Коротка довідка

| Характеристика | Опис |
| -------------- | ---- |
| Нормативно-правові акти, які визначають створення, збір, зберігання, використання й поширення даних | Закон України “Про енергетичну ефективність будівель” (2118-VIII)<br>Постанова КМУ №197 від 30.04.2014 “Про затвердження Положення про Міністерство розвитку громад та територій України” (197-2014-п)<br>Наказ Мінрегіону №62 від 21.03.2018 “Про затвердження Порядку ведення баз даних звітів про результати обстеження інженерних систем, атестованих енергоаудиторів та фахівців з обстеження інженерних систем, енергетичних сертифікатів” (z0457-18)<br>Наказ Мінрегіону №173 від 11.07.2018 “Про затвердження Методики обстеження інженерних систем будівлі” (z0826-18)<br>Наказ Мінрегіону №602 від 26.07.2018 “Про затвердження Порядку обміну інформацією між центральними органами виконавчої влади, атестаційними комісіями в процесі проведення незалежного моніторингу, професійної атестації та ведення баз даних сертифікатів, фахівців та звітів” (602-2018-п)<br>Наказ Мінрегіону №274 від 18.10.2018 “Про затвердження Порядку незалежного моніторингу звітів про результати обстеження інженерних систем” (z1277-18) |
| Розпорядник даних Мінрегіон | Інформація, що створюється, збирається, зберігається й поширюється  Дані про звіти щодо результатів обстеження інформаційних систем. Публікуються<br><br>• Номер звіту з обстеження інженерних систем<br>• Період обстеження інженерних систем будівлі<br>• Ідентифікатор (за наявності) та назва об’єкта обстеження<br>• Функціональне призначення об’єкта обстеження інженерних систем<br>• Адреса об’єкта обстеження інженерних систем<br>• Рік введення в експлуатацію об’єкта обстеження інженерних систем<br>• Номер кваліфікаційного атестату фахівця з обстеження інженерних систем будівлі та його прізвище, ім’я та по батькові<br>• Посилання на файл із текстом звіту |
| Способи оновлення | |
| Частота оновлення інформації | Позапланово (протягом трьох робочих днів з моменту внесення змін) |
| Тип даних | Структуровані дані |
| Формати файлів | XLSX, ODS, CSV, можливі інші формати структурованих даних |

## 2. Огляд нормативно-правової бази

Обстеження інженерних систем здійснюється на договірних засадах фахівцями з обстеження інженерних систем, що є незалежними, не мають конфлікту інтересів та прямо чи опосередковано не заінтересовані в результаті обстеження.

За результатами обстеження інженерних систем складається звіт про результати такого обстеження, який містить інформацію про рівень енергетичної ефективності інженерних систем, його відповідність встановленим вимогам та, за необхідності, рекомендації щодо забезпечення (підвищення рівня) енергетичної ефективності відповідних систем в економічно обґрунтований спосіб.

З метою систематизації даних про результати обстеження інженерних систем та моніторингу за дотриманням законодавства у сфері забезпечення енергетичної ефективності будівель створюється база даних звітів про результати обстеження інженерних систем (далі - база даних звітів), яка формується та ведеться центральним органом виконавчої влади, що забезпечує формування та реалізацію державної житлової політики і політики у сфері житлово-комунального господарства. Копія звіту про результати обстеження інженерних систем у електронній формі передається для внесення до бази даних звітів фахівцем з обстеження інженерних систем протягом десяти робочих днів з дня його складення. Центральний орган виконавчої влади, що забезпечує формування та реалізацію державної житлової політики і політики у сфері житлово-комунального господарства, включає звіти до бази даних звітів протягом п’яти робочих днів з дня їх надходження. Доступ до бази даних звітів є безоплатним.

Звіт про результати обстеження інженерних систем - документ установленої форми, в якому визначено показники енергетичної ефективності інженерних систем будівлі, житлового або нежитлового приміщення, рекомендації щодо їх підвищення (за необхідності), а також інші відомості про інженерні системи будівлі, житлових або нежитлових приміщень, енергетичну ефективність яких обстежено.

Процедура формування та ведення баз даних звітів про результати обстеження інженерних систем (далі — БДЗ) визначається відповідним порядком, затвердженим наказом Мінрегіону. Система містить про результати обстеження інженерних систем будівель.

Розпорядником БДЗ є Мінрегіон, що формує та веде зазначену базу даних шляхом накопичення, систематизації та зберігання інформації, одержаної від фахівців з обстеження інженерних систем, та забезпечує її функціонування.

Адміністратором БДЗ є Мінрегіон, який забезпечує технічну підтримку, захист і збереження відомостей, що містяться в базах, та обслуговування програмного забезпечення баз даних.

Ведення БДЗ здійснюється державною мовою в електронному вигляді за допомогою програмного забезпечення.

Фахівці з обстеження інженерних систем передають копію звіту про результати обстеження інженерних систем в електронній формі протягом десяти робочих днів з дня його складання до Мінрегіону шляхом надсилання на електронну пошту, зазначену на його офіційному веб-сайті.

Мінрегіон вносить звіти про результати обстеження інженерних систем до БДЗ протягом п’яти робочих днів з дня їх надходження від фахівців з обстеження інженерних систем.

Інформація з БДЗ надається атестаційній комісії, що проводять незалежний моніторинг, професійної атестації та ведення баз даних сертифікатів, фахівців та звітів.

Використовується для незалежного моніторингу звітів про результати обстеження інженерних систем.

Доступ до інформації БДФ, БДС та БДЗ є відкритим, загальнодоступним та здійснюється шляхом відображення відповідної інформації на офіційному веб-сайті Мінрегіону.

Користувачам БДЗ надається можливість пошуку, перегляду та друку інформації.

## 3. Персональні дані, що містяться у наборі

Набор містить персональні дані, а саме – прізвище, ім’я та по батькові фахівців з обстеження інженерних систем. Надання та оприлюднення такої інформації передбачено наказом Мінрегіону №62 від 21 березня 2018 року, згідно якого така інформація оприлюднюється на офіційному веб-сайті Держенергоефективності і є публічною інформацією.

## 4. Підготовка даних та структура набору

| Ресурс | Summaries |
| ------ | --------- |
| Шаблони таблиць | Summaries.xlsx |
| Приклади таблиць | Example.xlsx |
|Структура (XLSX, CSV, JSON) | Structure.xlsx, Structure.csv |

Тексти звітів оприлюднюються на офіційному веб-сайті розпорядника у текстових форматах RTF, ODT, DOC, DOCX, PDF, HTML тощо. Для того, щоб уникнути дублювання даних та підвищити якість набору, у даних зазначаються посилання на на ресурси, оприлюднені в мережі Інтернет з текстами звітів.

База даних звітів публікується у єдиній таблиці (ресурсі):

1. Summaries — база даних  звітів про результати обстеження інженерних систем

Для оприлюднення даних варто використовувати формати структурованих даних — XLSX, ODS, CSV. На портал достатньо завантажити XLSX або ODS файл. Його CSV версія згенерується автоматично. Оновлювати набір рекомендовано одразу після внесення змін. Структура ресурсів наведена в таблиці 1.

**Таблиця 1 — Структура таблиці Summaries**

| Назва колонки (name) | Заголовок колонки (title) | Опис значень у колонці (description) | Тип даних (datatype) | Вимога заповнення (required) |
| -------------------- | ------------------------- | ------------------------------------ | -------------------- | ---------------------------- |
| identifier | Номер звіту Номер звіту з обстеження інженерних систем. | Текст (string) | Істина (true) |
| startDate | Дата початку обстеження | Дата початку обстеження інженерних систем будівлі у форматі ISO 8601 (рррр-мм-дд). Наприклад: 2018-07-06. | Дата (date) | Істина (true) |
| endDate | Дата завершення обстеження | Дата завершення обстеження інженерних систем будівлі у форматі ISO 8601 (рррр-мм-дд). Наприклад: 2018-07-06. | Дата (date) | Істина (true) |
| buildingId | Ідентифікатор об’єкта обстеження | Текст (string) | Хибність (false) |
| buildingName | Назва об’єкта обстеження | Назва об’єкта обстеження з відповідної технічної документації | Текст (string) | Істина (true) |
| buildingType | Функціональне призначення об’єкта обстеження інженерних систем | Призначення об’єкта спостереження відповідно до Державного класифікатору будівель та споруд (Наказ Держстандарту України від 17.08.2000 № 507). | Текст (string) | Істина (true) |
| addressAdminUnitL1 | Країна адреси об’єкта обстеження інженерних систем | Назва країни. У колонці має бути зазначено Україна. | Текст (string) | Істина (true) |
| addressAdminUnitL2 | Регіон адреси об’єкта обстеження інженерних систем | Назва області або Автономна Республіка Крим. Наприклад: Полтавська область. | Текст (string) | Істина (true) |
| addressAdminUnitL3 | Район адреси об’єкта обстеження інженерних систем Назва адміністративного району. Наприклад: Бориспільський район. Якщо районний поділ відсутній, вказати null. | Текст (string) | Хибність (false) |
| addressPostName | Населений пункт адреси об’єкта обстеження інженерних систем | Назва населеного пункту без слів “місто”, “село” та їх скорочень — “м.”, “с.”. Наприклад: Дрогобич. | Текст (string) | Істина (true) |
| addressThoroughfare | Вулиця адреси об’єкта обстеження інженерних систем | Тип та назва вулиці або іншого топоніму, на якому знаходиться адреса: проспект, бульвар, набережна, майдан. Наприклад, вул. Харківська. Текст (string) | Істина (true) |
| addressLocatorDesignator | Номер будівлі адреси об’єкта обстеження інженерних систем | Номер будівлі. Номер може включати числа та букви. Наприклад, 15-А. | Текст (string) | Істина (true) |
| addressLocatorName | Назва будівлі або її частини адреси об’єкта обстеження інженерних систем | Назва або опис, що дозволяє чіткіше визначити розміщення. Зокрема, назва житлового комплексу, школи, лікарні, офісного або торгового центру; частина будівлі, наприклад, корпус, крило; приміщення в будівлі, наприклад, квартира, кабінет, офіс, зала; інший варіант написання номера адреси; довільний текстовий опис, що дозволяє визначити розміщення; інший ідентифікатор. Якщо назва будівлі або її частини відсутня, вказати null. | Текст (string) | Хибність (false) |
| addressPostCode | Поштовий індекс адреси об’єкта обстеження інженерних систем П’ятизначний поштовий індекс адреси. Наприклад, 71890. | Текст (string) | Хибність (false) |
| buildingFoundationDate | Рік введення в експлуатацію об’єкта обстеження інженерних систем | Рік введення в експлуатацію об’єкта обстеження інженерних систем, зазначається однією цифрою. Наприклад: 2018. | Цифра (numeric) | Істина (true) |
| specialistId | Номер кваліфікаційного атестату фахівця з обстеження інженерних систем будівлі 
 Номер кваліфікаційного атестату фахівця з обстеження інженерних систем будівлі (у разі його видачі). | Текст (string) | Хибність (false) |
| specialistName | Ім'я фахівця з обстеження інженерних систем будівлі | Прізвище, ім’я, по батькові фахівця з обстеження інженерних систем будівлі. По батькові зазначається за наявності. | Текст (string) | Істина (true) |
| url | Посилання на файл із текстом звіту | Посилання на оприлюднений в мережі Інтернет документ (URL). Посилання має починатися з http:// або https://. Наприклад: https://www.example.gov.ua/example/. | Текст (string) | Істина (true) |
 
## 5. Оформлення паспортів наборів та ресурсів

Назва набору — “База даних звітів про результати обстеження інженерних систем”. Приклад паспорта набору даних наведений у таблиці 2.

**Таблиця 2 — Приклад паспорта набору даних на data.gov.ua**

| Назва поля | Приклад заповнення |
| ---------- | ------------------ |
| Назва набору | База даних звітів про результати обстеження інженерних систем |
| Відомості про мову інформації, яка міститься у наборі | Українська |
| Частота оновлення | Щоразу із зміною даних |
| Опис | Набір містить один ресурс. Summaries — база даних звітів про результати обстеження інженерних систем.
| Підстава та призначення збору інформації | Постанова КМУ №197 від 30.04.2014 “Про затвердження Положення про Міністерство розвитку громад та територій України” (197-2014-п)<br>Наказ Мінрегіону №62 від 21.03.2018 “Про затвердження Порядку ведення баз даних звітів про результати обстеження інженерних систем, атестованих енергоаудиторів та фахівців з обстеження інженерних систем, енергетичних сертифікатів” (z0457-18)<br>Наказ Мінрегіону №173 від 11.07.2018 “Про затвердження Методики обстеження інженерних систем будівлі” (z0826-18) |
| Ключові слова | інженерні системи, звіт, результат обстеження, будівлі, енергоефективність |
| Відповідальна особа | Рогальова Алла Геннадіївна |
| Адреса електронної пошти відповідальної особи | RohalovaAH@minregion.gov.ua |

Назви ресурсів у наборі даних мають відповідати назві таблиці: Summaries. Приклади заповнення паспортів ресурсів на Єдиному державному веб-порталі відкритих даних наведені в таблиці 3.

**Таблиця 3 — Приклад паспорта ресурсу Summaries**

| Назва поля | Приклад заповнення |
| ---------- | ------------------ |
| Назва ресурсу | Summaries |
| Опис | Ресурс містить базу даних звітів про результати обстеження інженерних систем. У тому числі номер звіту з обстеження інженерних систем, період обстеження інженерних систем будівлі, ідентифікатор (за наявності) та назва об’єкта обстеження, функціональне призначення об’єкта обстеження інженерних систем, адреса об’єкта обстеження інженерних систем, рік введення в експлуатацію об’єкта обстеження інженерних систем, номер кваліфікаційного атестату фахівця з обстеження інженерних систем будівлі та його прізвище, ім’я та по батькові, посилання на файл із текстом звіту. Кожним записом у таблиці є інформація про окремий звіт. |
| Формат | XLSX |
